---
title: "Leśne zgromadzenie wszystkich istot"
date: 2021-09-15
image: "/images/warsztaty1.jpg"
description: "Warsztat nawiązuje do idei Zgromadzenia Wszystkich Istot – praktyki zakorzenionej w filozofii głębokiej ekologii. Podstawowym celem warsztatu jest odkrywanie głębokich związków ze światem przyrody, innymi ludźmi oraz z samym sobą. Spędzając kilka nocy i dni w lesie, w oddaleniu od cywilizacji będziemy uczyć się tego, co oznacza dobre życie z szacunkiem wobec innych istot, troską o planetę i doświadczaniem prostoty. Pobyt w lesie w skromnych warunkach jest jednocześnie niezwykłą przygodą, ale też okazją do wnikliwego przyjrzenia się swojemu życiu i podjęcia działań na rzecz środowiska."
---

#### Czas trwania:

5 dni (od środy, godz. 18.00 do niedzieli, godz. 12.00)

#### Termin:

15 – 19 września 2021 r.

#### Miejsce:

Beskid Niski, okolice Wysowej, na północno-wschodnim zboczu Jaworzyny, w niewielkiej odległości od granicy państwa. Współrzędne punktu zbiórki 49,454147; 21,266876. Znajduje się ono na szlaku, na granicy Polski i Słowacji.

#### Dojazd:

Do Wysowej można dojechać busami z Gorlic lub z przesiadką z Nowego Sącza. Dogodne połączenie pozwala na dojazd do Wysowej około godz. 15.00. Dalej szlakiem niebieskim około 3 godzin marszu w kierunku Jaworzyny. Po osiągnięciu szczytu w dół dalej niebieskim szlakiem kilkanaście minut do miejsca zbiórki.

Samochodem można dojechać do Koniecznej. Przy granicy jest parking. Stamtąd czerwonym szlakiem w kierunku Jaworzyny około 2 godzin marszu do miejsca zbiórki.

#### Warunki pobytu:

Warsztat w całości ma miejsce w lesie, w znacznym oddaleniu od siedzib ludzkich (ok. 2 godzin marszu). W związku z tym, że nie będziemy schodzić do sklepu, zabieramy ze sobą jedzenie na cały pobyt. Korzystamy z produktów wyłącznie bezmięsnych. Woda pitna jest na miejscu ze źródełka. Spanie odbywa się pod płachtą, którą trzeba mieć ze sobą (np. plandekę 2×3 m). Rozwiesza się ją między drzewami. Proszę nie przywozić namiotów. Niezbędne wyposażenie to śpiwór, karimata, latarka czołówka, kurtka przeciwdeszczowa i dobre buty. We wrześniu w górach dni i noce bywają chłodne. Podczas pobytu w lesie nie będziemy palić ognia.

#### Grupa warsztatowa:

Liczy około 10 pełnoletnich osób (minimum 6 osób). Konieczne jest uczestnictwo w całym warsztacie.

#### Koszt:

500 zł

#### Zgłoszenia:

Zgłoszenia należy nadsyłać do 4 września 2021 r. O przyjęciu decyduje kolejność zgłoszeń, o czym uczestnik zostanie poinformowany mailowo w dniu 5 września. Warunkiem koniecznym uczestnictwa jest wpłata zaliczki w wysokości 50 zł do 8 września przelewem na konto Fundacja Klub Myśli Ekologicznej Nest Bank: 08 1870 1045 2078 1069 3591 0001 z dopiskiem „Warsztat leśny ZWI, 15-19.09.2021”.

#### Osoba prowadząca:

Ryszard Kulik – doktor psychologii, trener II stopnia, rekomendowany przez Polskie Towarzystwo Psychologiczne. Autor książek dotyczących relacji człowiek – przyroda, min.: „Odkrywanie natury”, „Jak kształtować postawy proekologiczne”, „Człowiek wobec natury”. Od wielu lat zaangażowany w prowadzenie edukacji ekologicznej i psychologicznej. W swojej działalności czerpie inspirację przede wszystkim z bliskiego kontaktu z dziką przyrodą, z psychologii humanistycznej oraz filozofii głębokiej ekologii.

#### Zapisy i informacje:

kulik@us.edu.pl