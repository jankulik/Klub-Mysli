---
title: "Trening interpersonalny oparty o proces"
date: 2021-11-24
image: "/images/warsztaty2.jpg"
description: "Trening interpersonalny jest szczególną formą uczenia się. Oparty jest na uczestnictwie w procesie grupowym i doświadczaniu siebie w kontakcie z innymi osobami w grupie."
---

Biorąc to pod uwagę **podstawowym celem** treningu interpersonalnego jest rozwijanie kompetencji psychospołecznych oraz budowanie pełnych, dojrzałych i otwartych relacji między uczestnikami grupy. Sposobem realizacji tego celu jest przede wszystkim rozwijanie umiejętności komunikacyjnych obejmujących głównie wyrażanie emocji w warunkach tu-i-teraz. Ta zasada jest niezwykle ważna i oznacza ona, że podczas treningu nie mam miejsca na relacjonowanie, analizowanie i omawianie osobistych problemów spoza sali treningowej. **Trening interpersonalny nie jest formą psychoterapii** i przeznaczony jest wyłącznie dla osób, które nie znajdują się w kryzysie i nie leczą się psychiatrycznie.

Udział w treningu jest szczególną okazją do przyjrzenia się sobie na tle grupy. Podczas pracy uczestnicy uzyskują wiele informacji zwrotnych na temat tego jak funkcjonują w relacjach z innymi, jak się komunikują, jak radzą sobie z emocjami oraz jak rozwiązują sytuacje konfliktowe. Dzięki temu:

- uzyskują większą samoświadomość,
- mają możliwość wypróbowania nowych form kontaktu,
- rozwijają umiejętność radzenia sobie z napięciem,
- biorą większą odpowiedzialność za swoje życie,
- uczą się korzystać z własnych emocji w procesie budowania dojrzałej relacji z drugim człowiekiem,
- uzyskują więcej wolności oraz poczucie pełni w byciu z innymi.

#### Trening interpersonalny jest okazją do odkrywania pełni własnego człowieczeństwa.

Zajęcia trwają 5 dni i prowadzone są przez doświadczonego trenera. Sposób pracy jest niedyrektywny, co oznacza, że trener nie proponuje żadnych struktur.

#### Trener:

Ryszard Kulik, doktor psychologii, trener II stopnia, rekomendowany przez Polskie Towarzystwo Psychologiczne. Autor książek dotyczących relacji człowiek – przyroda, min.: „Odkrywanie natury”, „Jak kształtować postawy proekologiczne”, „Człowiek wobec natury”. Od wielu lat zaangażowany w prowadzenie edukacji ekologicznej i psychologicznej. W swojej działalności czerpie inspirację przede wszystkim z bliskiego kontaktu z dziką przyrodą, z psychologii humanistycznej oraz filozofii głębokiej ekologii. W październiku 2021 ukaże się jego książka „Trening interpersonalny. Proces grupowy w praktyce”.

#### Czas trwania:

5 dni (od środy, godz. 10.00 do niedzieli, godz. 16.00)

#### Termin:

24-28 listopada 2021r.

#### Miejsce:

Ośrodek Źródło, Łękawica k. Wadowic

#### Koszt:

1650 zł, w tym książka dr. Kulika „Trening interpersonalny. Proces grupowy w praktyce”. Dla zgłoszeń i wpłat przed 30 października 2021 zniżka 150 zł.

#### Zapisy i informacje:

kulik@us.edu.pl